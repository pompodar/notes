history-ukr-1 
Давно вже малоросіяни бажали бачити друкованою «Історію Русів, або Малої Росії, твір Преосвященного ГЕОРГІЯ КОНИСЬКОГО». Маючи кілька списків цієї історії, я вибрав ліпший з-поміж них, а потім запропонував Імператорському Товариству Історії і Старожитностей Російських видати його в світ. 1846, Москва. 

history-ukr-2
Історія Малої Росії до пори нашестя на неї Татар з ханом їхнім Батиєм злучена з Історією всієї Росії або ж вона і є єдина Історія Російська; бо ж відомо, що початок сеї історії, разом з початком правління Російського, береться од Князів і Князівств Київських, з прилученням до них лише одного Новгородського Князя Рюрика.

history-ukr-3
Істориків та Літописців сеї доби було в Малій Росії задосить. Але як ця країна, начеб створена або приречена на руїну од частих навал чужинців, залита і напоєна кров'ю людською і посипана попелом, то в такій нещасній землі чи можливо було зберегти будь-що цілим?

history-ukr-4
А з тої причини взято цю Історію із літописів і записок Білоруських, як із країни одноплемінної, сусідньої і од руїн Малоросійських віддаленої.

history-ukr-5
Cлавний Депутат Шляхетства Малоросійського пан Полетика, коли виряджався до тої великої Імперської Комісії для створення проекту нового укладу, то мав конечну потребу роздобути вітчизняну Історію. Він удався з приводу цього до первісного навчителя свого, Архієпископа Білоруського Георгія Кониського.

history-ukr-6
Він удався з приводу цього до первісного навчителя свого, Архієпископа Білоруського Георгія Кониського, котрий був питомим Малоросіянином і впродовж значного часу перебував у Київській Академії Префектом і Ректором.

history-ukr-7
Історію цю, запевнюючи архіпастирськи, що вона ведена з давніх літ в кафедральному Могильовскому монастирі тямущими людьми, які здобували потрібні відомості від учених мужів Київської Академії і різних найповажніших Малоросійских монастирів, а найбільше від тих, де перебував ченцем Юрій Хмельницький.

history-ukr-8
Лише воєнні дії видадуться, можливо, декому сумнівними, бо ж занадто численні. Cього народу все ремесло й управа полягали у війні та убивствах. Одна Польща доказом всьому тому. Вона лише тоді була могутньою і страшною, коли мала у себе війська Малоросійські.

history-ukr-9
Історики Польські та Литовські, справедливо запідозрювані у вигадках та самохвальстві, описуючи діяння народу Руського, що начебто у підданстві польському пробував, затьмарювали всіляко великі подвиги його, учинюванї на користь спільної вітчизни своєї і Польської.

history-ukr-10
Але занесені деякі безглузді речі творцями їхніми, питомими Русами. Так, в одній шкільній історійці виводиться на сцену нова якась земля над Дніпром, названа тут Україною, а в ній зводяться Польськими Королями нові поселення і засновуються Українські козаки; а до того ся земля була пустельна і безлюдна, і Козаків на Русі не бувало.

history-ukr-11
Народ Слов'янський, що походить од племені Афета, Ноєвого сина, названий Слов'янами за родоначальником і Князем своїм Славеном, нащадком Росса Князя, внука Афетового. Доказом тому є Історія Преподобного Нестора Печерського.

history-ukr-12
Східних Слов'ян називали Скіфами, тому що жили вони мандрівним життям; Південних — Сарматами, по гострих ящуриних очах з примружкою, і Русами, або Русняками, — за волоссям; Північних приморських Варягами називали через хижацтво і засідки; а всередині од тих мешканців, так називали: по князю Русу — Роксоланами і Россами.

history-ukr-13
А по Князю Мосоку, кочівникові над річкою Москвою, що дав їй цю назву, — Москвитами і Москами. Самі Слов'яни і того більше собі назв наробили. Болгарами називали тих, які мешкали над рікою Волгою; Печенігами тих, що живилися печеною їжею; Полянами і Половцями, що жили на полях або в степах безлісих. 

history-ukr-14
Древлянами — мешканців полісних, а Козарами тих, що їздили верхи на конях та верблюдах і чинили набіги; а сю назву дістали і всі воїни слов'янські. Та у пору війни інші цивільного стану мешканці давали їм підмогу, і задля цього заведений був у податок, прозваний нарешті з обуренням Даниною Козарам.

history-ukr-15
Перейменовані Царем Грецьким Константином Мономахом з Козарів на Козаків. Згодом та ж сама земля поділилась назвою на Чермну, або Червону, Русь — за землею, що родить барвні трави та червець у краю полуденному, і на Білу Русь — за великими снігами, що випадають у стороні північній. 

history-ukr-16
Провінційними поділами тої землі були Князівства: Галицьке, Переяславське, Чернігівське, Сіверське, Древлянське і чільне, або Велике, Князівство Київське, котрому вся решта підлягала.

history-ukr-17
Із князів сих найзначніші за Історіями: Каган, що Грецію воював і облягав флотилією своєю та сухопутним військом столичне місто Константинополь, що врятувалось дивом Богоматері; Кий, засновник міста Києва і князівства свого імені;

